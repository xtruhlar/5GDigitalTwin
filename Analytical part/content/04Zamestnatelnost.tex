\section{Zamestnateľnosť}
Táto bakalárska práca, zameraná na rozvoj teoretických znalostí v oblasti DT v spojení s praktickou implementáciou a optimalizáciou 5G sietí, vedie k rozšíreniu zručností vo viacerých kľúčových oblastiach technologického sektora. V neposlednom rade strojové učenie, použité na klasifikáciu stavu implementovaného DT, zasahuje aj do oblasti dátovej vedy.

Vďaka formátu práce autori prejdú celým cyklom realizácie projektu, od prieskumu technológií cez návrh až po implementáciu a testovanie. Týmto získajú ucelený a komplexný pohľad na vývoj a riadenie softvérových projektov, ako aj na plánovanie, organizáciu a efektívnu komunikáciu.

Takáto kombinácia technických, projektových a komunikačných schopností môže významne zvýšiť hodnotu autorov na trhu práce, najmä v budúcnosti, keďže problematika DT a 5G sietí je stále viac žiadaná a nachádza uplatnenie v rôznych odvetviach.