\section{Zamestnateľnosť}
Táto bakalárska práca prepája rozvoj teoretických poznatkov v oblasti DT s praktickou implementáciou a analýzou správania 5G sietí, vedie k rozšíreniu zručností vo viacerých kľúčových oblastiach technologického sektora. Dôležitou súčasťou riešenia je aj aplikácia strojového učenia na klasifikáciu správania siete, čo rozširuje záber práce do oblasti dátovej vedy a analytiky.

Formát práce umožňuje autorom prejsť celým životným cyklom softvérového projektu – od technologického prieskumu cez návrh riešenia až po jeho implementáciu a testovanie. Týmto získajú ucelený a komplexný pohľad na vývoj a riadenie softvérových projektov, ako aj na plánovanie, organizáciu a efektívnu komunikáciu.

Takáto kombinácia technických, projektových a komunikačných schopností môže významne zvýšiť hodnotu autorov na trhu práce, keďže problematika DT a 5G sietí je stále viac žiadaná a nachádza uplatnenie v rôznych odvetviach.